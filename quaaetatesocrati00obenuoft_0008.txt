runt. Id rhetores secisse mirum non est, cum iam oratores priorum
temporum orationes atque epistulas eadem ratione pertractarent 1),
Epistulae ad philosophiam spectantes illis temporibus philosophis
vel sophistis eadem ipsa de causa gratissimae erant, ut de rebus
philosophiae opinionem profiterentur et adversariis responderent.
At illi rhetores, qui in scholis hominibus illustribus praeteritorum
temporum epistulas supponebant, alios fallere nolebant neque nisi,
ut supra dixi, exercitationis causa faciebant Quarum epistularum
maximam partem ethopoiiae vel prosopopoiiae 2), quae vocantur, -
habent atque illud πρέπον, quod postulabatur in declinationibus,
optime adhiberi poterat, cum propositum esset a magistro, ut
tales epistulae componerentur, quales clari viri certa condicione
rerum scripturi fuissent. Sed quamvis operam darent, ut illud
πρέπον assequerentur, tamen suas et aequalium condiciones obli-
visci et consuetudinem moresque deponere non potuisse minime
mirum est. ,

Ex eiusmodi exercitationibus epistulas, quae Socrati et So-
craticis, qui appellantur, attribuuntur, ortas esse arbitror. Nam
de consulto non adulteratae sunt, cum ea, quae continent, satis
levia sint, tribus vel quattuor cxceptis, quas ipsas, si diligenter
spectamus, a rhetore quodam compositas esse apparet. Quod
autem ii, qui eas conscripserunt, sermone Attico usi sunt vel potius
uti studuerunt, non facile est dictu, qua aetate exstiterint, nam in
illis nulla re tempus significatur. Sed cum omnes coniunctae in
codicibus legantur, ex una schola eas prodisse certum est, prae.-
sertim cum aetate inter se non differant, quod me demonstraturum
esse conlido.

Has epistulas, quae in nonnullis codicibus, velut in Parisino
quodam et Guelferbytano, ad nos pervenerunt, primum a doctissi-
mo illo Leone Allatio 3) anno 1637. editas optime legimus in
editione Hercheria11a⁴), quam hoc in opere sequor.

 

¹) cf. Isocratis epp. 2, 13; 3, 13 4, 13; 8.

ι3) cf. epistulas heroidum ab Ovidio scriptas. .

²¹) Bentley(-Ribbeck), Uber die Briefe des Phalaris . . . p. 540 s.
⁴) Rud. Hercher, Epistolographi Graeci, Parisiis 1873.

