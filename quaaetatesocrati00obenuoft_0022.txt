20

 

bus tyrannus κατ’ ἕξοχήν erat. Quin autem filius illius tyranni
designetur, in dubium vocari non potest. Nam Plato ter Syracusis
erat et tertium una cum Aristippo anno 361. Hoc igitur tempore
has duas epistulas scriptas esse oporteret, si verae essent. Sane
auctor Aeschinem facit scribentem ad Aristippum‘Syracusas, quem
illum, cum paupertate premeretur, adiuvisse et ad Dionysium de-
duxisse sciebat 1).

Epistula, quae subsequitur, duodecima Simo ille sutor cele-
bratissimus obiurgat Aristippum, qui sapientiam suam Dionysio
praesente deriserit. Ad quod philosophus Cyrenaicus respondet
se amiciorem eius esse quam Antisthenem; nam se calceis uten-
tem eius artem adiuvare, cum‘Antisthenes, qui nudis pedibus in*
cederet, eum mercede fraudaret. Ineptias nugatorias! Quas
Athenis in Siciliam missas esse putemus? Ceterum Simo nunquam
fuit neque unquam epistulas scribere potuit ².)

Aristippus respondet non se eum perstringere, sed Phaedonem.
Quibus verbis auctorem eos, qui has litteras legant, de dialogo
Phaedonis‚ qui Simon inscribitur, admonere velle mihi persuasum
est 3), Atque cum loquatur de Prodici in Herculem laudatione,
quam quod perstrinxerit Simoni a Phaedone crimini datur, doc-
trinam suam, quam petivit ex Xenophontis memorabilibus (ΙΙ, 1, 21),
ostendere vult. Satis gravia verba σοφώτερον Προδίκου esse viden-
tur. Proverbium enim luisse veteribus Apostolius paroemiographus
memoriae prodidit. Ipse quidem non comprehendit, cum scripserit:
οὗτος ἧν καὶ σοφὸς λίαν καὶ ἀκριβὴς δικαστὴς καὶ διαιτητής. Sed
Zellero dicenti 4) illud proverbium, cum substantivum πρόδικος idem
valeat atque arbiter, Graecos sortasse in eam sententiam accepisse,
ut intellegerent illis verbis dici hominem quendam sapientiorem
esse arbitro, adstipulari non possum, quod antiquis temporibus
re vera sapientia Prodici laudabatur. Ceterum non existimo ar-
bitros tam eximia sapientia excellentes fuisse, ut hoc proverbium
oriri posset. Proverbium ipsum, cum breve esse oporteat, Προ-
δίκου σοφώτερος fuisse verisimile est, non Προδίκου τοῦ Κειου.

¹) ef. Diog. L. ΙΙ, 61; ΙΙΙ, 36.

’3) Wilamowitz, Herm. XIV, p. 187: Dass der Schuster Simon keine
historisehe Figur ist, sondern die ideale Verkorperung der Schuster, mit denen
Sokrates zu exemplifizieren pflegte‚ weiss jeder Knabe zu sagen.

3) Phaedonem complures dialogos scripsisse scimus, quorum duo Zopyrus
et Simo genuini putabantur. cf. Diog. L. ΙΙ, 105: διαλόγους δὲ συνέγραψε γνη-
σίους μὲν Ζώπυρον, Σᾪιωτά . . . Of. Wilaniowitz, Herm. XIV, p. 476 s.

⁴) Zeller, 1² p. 1062.

