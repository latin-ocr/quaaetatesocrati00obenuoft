27

rettulisse. Famam probissimi viri iniuste capitis damnati iam us-
que ad Lacedaemonicos pervenisse. At Xenophon tum non etat
Lacedaemone, sed in Asia commorabatur. De militibus merce-
nariis scribere non poterat: Oi Λακεδαιμόνιοι (δεινὸν ποιοῦσιν καὶ
κακίζουσιν τὸν δῆμον ἡμῶν, cum eorum, quorum parva pars Lace-
daemonii erant, non multum interesset Socratem mori. Tamen
legimus: Τὸ γὰρ πάθος ἤδη ἄχρι καὶ δεῦρο διῖκται. Deinde dicit
Xenophon se quoque dicta et facta magistri „litteris consignare“
debere et hanc optimam defensionem illius suturam esse. Quibus
verbis designari videtur Xenophontem iam de componendo libro,
qui ἀπολογία inscribitur, cogitasse.. Sed illud opus, quod a multis
viris doctis spurium habetur, post annum demum 394 scriptum est,
cum Polycrates sophista accusationem Socratis edidisset. Eodem
igitur auno, quo philosophus mortuus est vel paulo post Xeno-
phon illis verbis non poterat uti neque iis, quae sequuntur, quibus
dicit se iam Platonis librum eius generis vidisse, cum huius v1ri
apologia circa annum 393 confecta sit. Ceterum Xenophon illum
librum Megarae evolvere non poterat, nam eum compluribus annis
post ex Asia redisse omnes sciunt 1). Antequam autem ille cum
exercitu proficisceretur, Socrates nondum mortuus erat neque Plato,
ut fit in extrema epistula, ποιητής appellari poterat, quod omnino
nihil scripserat.

Non pauca dicenda sunt de epistula septima decima. In
secunda paragrapho Athenienses Socratis accusatores in iudicium
vocatos capitis damnavisse seruntur, quod falsum esse iam Bentley
cognovit.. De iis rerum scriptores varia memoriae prodiderunt.
Apud Diogenem Laertium scriptum videmus (ll, 43): καὶ τοὺς μὲν
ἐφυγάδευσαν, ΛΙελήτου τε ’θάνατον κατέγνωσαν . . ,Ἄνυτόν τε ἐπιδη-
μήσαντα αὐθημερὸν ἐξεκήρυξαν Ἡρακλεῶται. At Plutarchus in eo
libro, quo deira loquitur, exhibet Ι mor. p. 538 A]: Τοὺς γοῦν Σωκράτη
συκοφαντήσαντας, ὡς εἰς ἔσχατον κακίας ἐληλακότες, οὕτως ἐμίσησαν
οἷ πολῖται καὶ ἀπεστράφησαν, ὡς μήτε πῦρ αὔειν, μήτ’ ἀποκρίνεσθαι
πυνθανομένοις, μήτε λουομένοις κοινωνεῖν ἱῗὸατος, ἀλλ’ ἀναγκάζειν
ἐκχεῖν ἐκεῖνο τοὺς παραχύτας ὡς μεμιασμένον, ἕως ἀπήγξαντο μὴ
φέροντες τὸ μῖσος, Quam narrationem non veram esse neque
fontibus niti satis apertum est propterea, quod omnia ea de causa
allata sunt, ut demonstretur, quo is, qui omnibus hominibus odio
sit, perveniat. Sed videamus, quid Themistius scripserit (XX,

¹) Rehdanz‚ Xen. anab. ed. p. 34.

