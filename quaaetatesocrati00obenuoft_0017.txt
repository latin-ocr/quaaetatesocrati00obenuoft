15

 

praescivisse legimus exercitum Atheniensium in Sicilia periturum
esse (129 D) ac maxime memorabile est Socratem narrare sicari-
um quendam, qui ad mortem duceretur, paenituisse, quod Socratis
divinam vocem secutus non esset (1⁶29 Ass.) Recentiores demum
Δ Socratis daemonium, quid esset, omnino non intellexerunt et ge-
nium vel daemonem esse arbitrabantur ¹), qui eum in omnibus
rebus oraculi loco invaret. Hanc opinionem videmus in libris
'Plutarchi (De genio Socratis), Apulei (De deo Socratis), Maximi
Tyrii (cc. 14 et 15). Similiter legImus in prima harum epistularum
de daemonio Socratis: Οὐδὲ τῷ θεῷ συναρὲσκει, ᾧ μέχρι νῦν συμ-
βούλῳ τε καὶ ἐπιτρόπῳ ἐμαυτοῦ χρῶμαι (Ι, 12). Idem deus Socrati
non solum tempora futura aperit sed etiam adulescentes eum in-
struere iubet (1, 6 s.) et ad philosophiam accedere: τοῦ θεοῦ κελεύ-
σαντος φιλοσοφεῖν (Ι, 2), quod Platonis rationi omnino non respon-
det. Nam secundum hanc philosophus ille clarissimus a daemonio
adduci non poterat, ut talia susciperet neque adductus est nisi
oraculo vel aliis rebus 2). Sed huius epistulae scriptor daemonium
Socratis et oraculum confundere videtur, nam deo se dicit obsequi
debere, qui se melius, quid utile sit, cognoscat (7) et endem modo
civitatibus Graecis magno usui esse oraculum Delphicum consulere,
eas autem, quae Apollini non oboediant, plerumque damno affici.
Secundum Platonem auctor illud daemonium etiam τὸ εἰωθὸς
σημεῖον appellat. Sed cum dicat συνέβη μοι τὸ εἰωθὸς σημεῖον,
etIam ex his verbis elucere mihi videtur illum putavisse daemonium
esse deum vel amicum numen. Qua re affirmare audeo hanc
quidem epistulam ortam esse illis post Chr. n. temporibus Plutarchi
vel Apulei, quibus omnes fere homines superstitioni magnopere
operam dedisse et de ipso Socratis daemonio complures scriptores
scripsisse scimus. Quamquam enim accusatores Socratem argue-
bant, quod novos deos coleret, tamen posterioribus temporibus
saeculis homines sententiam Platonis et Xenophontis sequebantur
neque quisquam ante Plutarchum, quoad scimus, ne Antipater quidem
illud daemonium esse deum putabat. Tum Socrates pergit etiam offi-
cia, quae illi praestare debeat, suis viribus maiora esse. Ac si quis
nimias res petat, futurum esse, ut in calamitatem incidat. Quod
ut demonstrent, veteres mythographos fabulam Bellerophontis in-
venisse. Nam illum non perisse, quod locum editiorem [τόπου

 

¹) volquardsen, Das Daimonium des Sokrates und seine Interpreten,
p. 46 et adn. 1.

2) Zeller, Gesch. der griech. Ph. II, 67, 68.

