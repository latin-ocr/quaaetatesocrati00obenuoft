Exordium.

In antiquorum rerum scriptorum libris saepius epistulas in-
sertas invenimus, quas ab iis, quibus tribuuntur, scriptas non esse
facile intellegitur. Ut exemplum afferam Herodotus (11‚40) Amasim
facit scribentem ad Polycratem, Thucydides narrat Pausaniam ad
Xerxem (I‚28)‚ Xerxem ad Pausaniam (129), Themistoclem ad
Artaxerxem (137) litteras dedisse. Quae res nihil offensionis ha-
bebat neque, qui legebant, scriptores eas variandi causa inseruisse
ignorabant. Horum exemplum cum posteriores sequerentur, con-
suetudo epistulas viris priorum temporum substituendi magis
magisque percrebruit et tum maxime floruit, cum sermo epistu-
larum in artis formam redigi coeptus esset. Nonnulli in bac re
id spectavisse videntur, ut eiusmodi epistulas sub nomine clarorum
virorum bibliothecae cuidam venderent. Cuius rei initium factum
esse temporibus Attalorum et Ptolemaeorum Galenus dicit l). Multi
etiam litteras scribebant, ut aequales fallerent, quod ut perficerent,
iis imitando dicendi consuetudinem illius aetatis et tempora apte
describendo haud raro contigit. Posteriores ver0, qua erant cre-
dulitate, eas epistulas genuinas esse putabant. Cuius erroris non
minimam partem rhetoribus deberi constat, qui in scribendi exerci-
tationibus saepe discipulis posuerunt, de quo epistulae forma age-
rent. Ipsi 2) quoque exempli ,causa nonnunquam epistulas scripse-

 

 

 

¹) Gal. de nat. hom. 1, 42: Πρὶν γὰρ τοὺς ἐν Ἀλεξανδρείᾳ τε καὶ Περγάμῳ
γενέσθαι βασιλεῖς ἐπὶ κτήσει παλαιῶν βιβλίων φίλομηθέντες, οὐδέπω ψευδῶς ε’πε-
γέγραπτο σύγγραμμα λαβεῖν δ’ ἀρξαμένων μισθὸν τῶν κομιζόντων αὐτοῖς συγγράμ-
ματα παλαιοῦ τινος ἀνδρός, οὕτως ἤδη πολλὰ ψευδῶς ἐπιγράφοντες ἐκόμιζον.

Ibidem, 2. prooem.: Ἐν γὰρ τῷ κατὰ τοὺς Ἀτταλικοὺς τε καὶ Πτολεμαῖκοὺς
βασιλέας χρόνῳ πρὸς ἀλλήλους ἀντιφιλοτιμουμένους περὶ κτήσεως βιβλίων ἦ περὶ
τὰς ἐπιγραφάς τε καὶ ὁιασκευὰς αὐτῶν ἤρξατο γίγνεσθαι ῥᾳδιουργιά τοῖς ἕνεκα τοῦ
λαβεῖν ἀργύριον ἀναφέρουσιν ὡς τοὺς βασιλέας ἀνδρῶν ἐνδόξων συγγράμματα.

(cs. Westermann, De epistularum scriptoribus Graecis commentationis
pars prima, p. 11.)

2) Susemihl‚ Griech. Gesch. in der Alexandrinerzeit, II, p. 579 s.

