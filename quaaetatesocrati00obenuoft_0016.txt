14

 

ΙΙ. Illas epistulas quinto vel quarto a. Chr. n. saeculo
compositas esse non posse comprobatur.

Ad hanc rem demonstrandam primum quidem videamus

1. Quas res ad historiam pertinentes contineant epistulae.

Initio primae epistulae Socrates dicit has litteras responsi
causa ad regem quendam datas esse. Iterum negat se ad illum
venturum esse. Ac maioribus donis ab illo oblatis se adduci οῐῖι-
nino non· posse, ut ei obsequatur, cum ne a discipulis quidem
pecuniam accipiat, qua re maxime a sophistis differat. Deinde
vehementissime vituperat sophistarum mores perversos. Praeterea
deo obtemperandum esse, qui se proficisci vetuerit. Fortasse regem
sibi de daemonio, de quo priore epistula scripserit, diffidere. Id
mirum non esse, cum iam multi, ipsi quoque comites in proelio
Deliensi, sibi fidem non habuerint. At eorum unum militem cae-
dem effugisse, qui nihil nisi scutum servaverit [μόνον τὴν ἀσπίδα
σῴζων (9)]. Quae ipsa verba ostendere puto epistulam a rhetore
quodam posteriorum temporum scriptam esse, qui non iam sciebat
Spartiatas non Athenienses scutum amisisse summam ignominiam
duxisse ferantur. Paulo diffusius nobis agendum est de illo dae-
monio. Quod daemonium, de quo iam apud veteres variae sen-
tentiae circumferebantur, quid esset, ne Socrates quidem sciebat
neque si Plutarcho ¹) fides habenda est, Simmiae, qui eum quon·
dam interrogavisset respondere poterat 2'). Plato autem facit So-
cratem dicentem (Ap. 31D): Ἐμοὶ δὲ τοῦτο [τὸ δαιμόνιον] φωνή
τις γιγνομένη, η’ ὅταν γένηται ἀεὶ ἇποτρέπει με τοῦτο, ὃ ἂν μέλλω,
πράττειν, προτρέπει δὲ οὔποτε. Vides igitur Socratem ipsam illud
daemonium divinum quiddamin se positum vel divinam vocem esse
credidisse, quae eum admonebat, ne quid, quod illi incommodo esset,
faceret. At iam Xenophon, cui minus confidendum est in hac re quam
Platoni, putabat Socratem non solum admoneri, ne quid mali commite-
ret, sed etiam incitari ad quasdam res gerendas 3). Qua in opinione
porro progressi sunt, qui Platoni libros substituebant, velut is, qui con-
scripsit dialogum qui Theages inscribitur. In hoc libro Socratem

¹) Plut.‚ de genio Socratis, p. 589 ss.

2) Christ, Plutarchs Dialog v. Daimonium des Socates. Sitzungsber. d.
hay. Ak. 1901, p. 98; Lasaulx, Des Sokrates Leben, Lehre u. Tod, p. 19.»

²³) Willing, De Socratis daemonio. Comment. philol. Jenenses VIII,
2. p. 130 ss.

