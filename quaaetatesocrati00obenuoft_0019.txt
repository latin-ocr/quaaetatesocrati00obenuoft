17

 

num, cuius in aula regia nonnullos artifices et poetas fuisse nemo
nescit ¹). Sed illo loco et paulo infra (525 D) Plato non bene iu-
dicat de moribus illius regis, ac Socratem talis hominis amicitiam
et consuetudinem recusavisse mirum non est. Hanc occasionem
Socrati epistulae substituendae scriptor praetermittere nolebat.
Qua in epistula, quin ei in animo fuerit consuetudinem sophista-
rum suae aetatis verbis castigare non est dubium ²). Eandem fuisse
causam sextam epistulam scribendi dilucide videmus. Nam paucis
verbis exordii et conclusionis exceptis tota epistula mores sophi·
starum obiurgantur et probatur divitias contemnendas vel certe
non appetendas esse, quod homines nunquam meliores, saepe
peiores reddidissent.

Has duas epistulas longas a ceteris segregandas esse censeo,
In minoribus, ultimo epistolio excepto, hoc unum memorabile est,
quod in tribus (IL, 111.‚ IV.) primum verbum nomen proprium
est et, ubi hoc in epistula omnino non legitur (V., vlt), pronomen
personale invenimus. Qua de causa has ab uno discipulo aut a
discipulis unius magistri conscriptas esse existimo. Nam in aliis
epistulis hanc consuetudinem raro reperimus.

¹Secunda epistula cognoscimus, quo modo Socrates Chaere-
phontem commendet Xenophonti, qui in Chersoneso commora-
tus fingitur. At inter omnes constat Xenophontem Socrate vivo
nondum domicilium ibi collocavisse, sed multis annis post iliius
mortem eo venisse.

'Tertiae scriptor dicit philosophum Potidaeae fuisse, id quod
eum ex loco Platonis apologiae conclusisse puto (apol. 98 (1), quo
Socratem pugnae Potidaeensi interfuisse legimus.

Quarta nullam rem ad historiam referentem continet.

In epistula subsequenti est Xenophontem Thebis commorari.
Sine dubio auctor illum ibi esse fingit, quod ex Xenophontis libro,-
qui anabasis inscribitur, sciebat Proxenum, illius amicum, qui ut
secum ad bellum proficisceretur ei suaserat, Thebis natum esse.
At Proxenus ipse illis temporibus iam in Asia erat 3).

Plura dicenda sunt de septima. Haec epistula, cuius primam

¹) Droysen, Hellenismus Ι, 1 p. 75 ss.; Wilamowitz, Herm. XII, p. 353 ss.
²¹) De hac re infra accuratius agam.
²¹) Xen. anab. III, 1, 4: αὐτὸν μετεπέμψατο οἷ’κοιΊε-ἰκ III, 1, 8: ἐξέπλει καὶ

καταλαμβάνει ἑν Σάρδεσιν Πρόξενον.

2

